<div class="container">
    <div class="section">
        <h2>বাংলায় প্রদীপ পূজা গাথা </h2>
        <p>
            অন্ধকার ধ্বংসকরী এই দীপ দানে,<br>
            পূজিতেছি পূজিতেছি বুদ্ধ ভগবানে।<br>
            দীপের আলোব যথা অন্ধকার হরে,<br>
            জ্ঞানের আলোক তথা মোহ দূর করে।<br>
            কেমন সুন্দর দীপ নয়ন রঞ্জন,<br>
            কিন্তু ইহা হইতেছে ক্ষয় অনুক্ষণ।<br>
            এই সলিতা, এই তৈল যবে ফুরাইবে,<br>
            তখনি এই যোগ-জাত দীপ নিভে যাবে।<br>
            সেই রূপ তৃষ্ণা তৈল গেলে শুকাইয়া,<br>
            জীবনের দুঃখ শিখা যায় নির্বাপিয়া।<br>
            এই বন্দনা, এই পূজা, এই জ্ঞান প্রভায়,<br>
            সর্ব তৃষ্ণা, সর্ব দুঃখ, ক্ষয় যেন পায়।
        <div class="end">সাধু সাধু সাধু</div>
        </p>
    </div>
</div>
